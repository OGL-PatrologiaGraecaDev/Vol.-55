775 ΡΠᾹΞΕΑΤΙΟ. 776

ratione adduci potuisset ut Qucsnelliana: subscriberet Opinioni, sedulo lustratis rationibus in iisdem conten
tis, tantopere a Quesnelli consilio recedendum esse censuit, ut calamum continere non valens opus celebre
conscripserit, quo singillatim omnia argumenta viriliter rejecit, ut alios esse horum opusculorum auctores,
praeter nostrum S. Leonem, evidentissime ac cumulatissime probaverit. Nimis proiecto fallaces esse illas
conjecturas quae ex quarumdam phrasium similitudine, styli consonantia, et sermonis modulatione colli-
guntur, doctis ubique viris, satis superque perspectum est, ut in praesens necessum non sit explicare quem-
admodum incassum laboraverit Quesnellus in adjudieandis tribus illis opusculis nostra Magno Leoni. Nam
praeter ea quae scripsit Joseph Antelmius , dissert. in Opera S. Leonis , adest etiam testimonium cl. Joannis
Salinas canonici regularis Lateranensis, Stephani Baluzii, aliorumque. Joannes Salinas, inquam, post Antel-
mium S. Prosperi Aquitani opuscula notis et observationibus illustrare cupiens, Vaticanos codd. evolvens,
quinque saltem diversa optimae notae exemplaria offendit , nullum tamen quod Leonis nomen praeferret in-
venit. Quare tandem nec inter Leonis Opera referenda esse judieat, cum ﬁeri perfacile potuerit ut multi
tunc temporis , Romae et aliis in locis, fuerint , quorum scribendi ratio Leonis stylum referret ac redoleret.
Praeter, inquam, laudata testimonia, alia plurima mutuata ex Lovaniensibus , Baronio, Norisio, Labbeo,
Sirmondo, Stephano Baluzio, aliisque bene multis referre possemus, qui tria illa opuscula modo nni , modo
alteri in mss. archetypis tribui conspexerunt, quin quisquam umquam suspicatus fuerit, vel in phrasibus
atque sententiis, vel in tractandorum rerum methodo et ratione , aliquod argumentum apparere , quod aucto-
rem S. Leonem esse proderet. Non inliciabor quidem S. pontiﬁcem in aliis atque aliis orationibus ad po-
pulum habitis, et in quibusdam epistolis etiam, Pelagianos, Semipelagianosque insectatum fuisse, pestiferas
eas soboles exagitando, et magniﬁce de Divinas gratiae donis, juxta apostolica: sedis statuta, disserendo. Quid
tamen ex hoc, cum tales ubique sententias sacrarumque Scripturarum interpretationes adhibeat qua: in
aliorum libris minime legenda: occurrant; quemadmodum sexcentis exemplis probare possemus, si quam
ob rem Leoni adjudicari non debeant, praesentis nostri instituti ratio longam contexere dissertationem nobis
permitteret ἲ
Qualem autem scopum sibi constituisset Quesnellus in adjudicandis S. Leoni opusculis iis quae, mss. au-
ctoritate et eruditorum suffragio, vel Ambrosio, vel Hilario et Cwlestino asserebantur, neminem arbitror
latere. Amplissimum enim campum sibi aperire statuit, in quo cum suo de divina gratia systemate spatiari
posset, hinc et illinc, multarum annotationum ope et subsidio, disseminando tot tantasque propositiones,
vel iisdem praeludendo quae postmodum apostolicae sedis anathematé fuerunt proscripta. Inter caeteros autem
qui hanc pravam et subdolam Quesnelli agendi rationem notarunt, unus fuit laudatus P. Joannes Salinas in
Vita S. Prosperi Aquitani, Romae edita; qui oﬂ’endens quaedam brevia commentaria ad secundam disserta-
tionem, sub num. 28 et 29 apposita, tamquam inconcinnas et erroneas illas taxat propositiones quibus suum
’ de divina gratia systema annotator stabilire et propugnare intendit. Quod jam pridem a multis clarissimis
doctissimisque viris factum fuisse, nemo estqui ignoret. Non itaque Quesnellus, undequaque suis conjecturis
subsidia quaerens, quemquam invenit qui ei voluerit suffragari. Nisi forte arbitrari velimus Augustinum
Savioli, venetum typographum, aliter judicasse, cum, expunctis pravis violentisque commentariolis quibus
Quesnellus tria illa opuscula fmdaverat atque corruperat, eadem Leoni asserere maluit quam Ambrosio,
Prospero Aquitano et Caelestino pontiﬁci adjudicare. Idem enim in suam pariter Venetam editionem trans-
tulit tres illas recensitas Quesnelli dissertationes, nulla tamen facta auctoris mentione. Ad cujus agendi
rationem cum ego attendissem, maxime hominis ingenium sum admiratus, quo pacto scilicet is quaestionem
tamdiu sub judice manentem, quam minime definire ausi sunt qui pro utraque parte Antelmii, Quesnelli
aliorumque clarissimorum virorum rationes ad trutinam adduxerunt, tam facile expedire potuerit, nullis
indicatis momentis quae ipsum ad talem firmum interponendum judicium induxissent. Ego tamen malui adhuc
suspensus haerere, iisque ﬁdem adhibere qui jam pridem scripserunt nullam conjecturam afferri posse ut tria
illa opuscula Leoni adjudicentur.
Multo minus tamen Quesnello, aut quibusvis aliis, si qui sunt. assentiri potui ut Romana: Ecclesia: cen-
suerim asserendum illum canonum codicem a quo ipse Parisinus scriptor secundum Leoninornm Operam
tomum orsus est. Cui sexdecim subjecit dissertationes studiose admodum elaboratas, praetextu expiscandi
atque illustrandi antiquam Ecclesiarum doctrinam, et hujus agendi rationem, tum in haeresihus evertendis,
et catholicis dogmatibus deﬁniendis; tum in synodis cogendis, appellationibus episcoporum vel aliorum ex-
cipiendis; et quod spectat in ordine ad illud sacrum ecclesiasticum regimen a Christo Domino in terris
stabilitum, ad nos usque per apostolos horumque successores derivatum. Et in primis quod attinet ad lau-
datum canonum codicem, mihi vix locum superesse arbitror ut de eo multa verba faciam , ne manum in
aliorum messem mittere velle videar. Cum jam duobus abhinc annis mihi innotuerit duos clarissimos viros
in optimum consilium incidisse codicem hunc novis curis adornare, ut non tantum in cognitionem venire
possint auctoris qui eos canones et monumenta collegit, sed etiam investigare vel delinire pro quarum Ec-
clesiarum usu inservirent: quod ut facilius atque felicius assequi possent, horum alter Romam veniens,
insigniores hujus urbis bibliothecas frequentavit, et lustratis antiquis mss. exemplaribus hunc codicem con-
tinentibus, quidquid in ejus studii scopum conferre posset excepit; cum itaque a pluribus tide dignis id
