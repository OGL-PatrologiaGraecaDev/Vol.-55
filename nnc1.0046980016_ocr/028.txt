
37 EXPOSITIO l‘N PSALMUM ΙΙΙ. 38
Scriptura. Quid enim dicat audi : Mulier mala uiro
peccaturi dabitur (α). Ei dabitur tamquam amarum
antidotum , quod peccatorum malos humores consu-
mat. Quod autem etiam obsideri a filiis, sit peccato-
rum supplicium , testis est David , qui propter nefa-
rium congressum a suo lilio Absalone bello impetitur,
ut superius ostendimus. Quod autem etiam fratres
adversus fratres propter peccata bellum gesserint,
testis est liber iudicum (Jud. 19 et 20). Quando enim
in viatoris concubinam fornicati sunt, qui erant ex
tribu Benjamin , illa antem cum ingentem non ferret
contumeliam mortua est : undecim tribus adversus
unam bellum gesserunt: et quia undecim tribus a
Deo defecerant, ct fornicata: fuerant in idola , unde.
cim tribus ab una tribu victa: sunt, et saepe ab una
victae semel illam vicerunt, et fratres adversus fratres
bellum gesserunt, quandoquidem Deus propter pec--
cata eorum intermedium peccati maceriam sustulit.
Quoniam enim una tribus in mulierem fornicata, un-
decim antem tribus in idola fornicatre fuerant, ct hi
et illi a Deo exterminati sunt, sicut scriptum est : Ea:-
terminasti omnem qui fornicatur a te (Psai. 72. 27).
Fratres ergo adversus fratres propter peccata bella
gesserunt. Si te fratres Oppugnant, non tantum de illis
ingemiscas, quantum apud teipsum rationem ineas et
inquiras propter quaenam peccata fratres tui sint ho-
stes. Non quod omnes propter peccata a fratribus op-
pugnentur : Ioseph enim oppugnabatur a fratribus;
nerine sane propter peccata : et Joho uxor insidiaba-
tur; non prepter peccata certe : sed quod longe plures
homines propter peccata bella habeamus domestica.
Nonnumquam etiam amici in inimicos convertuntur
propter peccata , et qui olim amabant, oderunt et
aversantur, Deo tale odium imntittente propter eas
quas novit rationes. Ita enim in Psalmo centesimo
quarto scriptum est de Egyptiis : Convertieti cor eo-
rum ut adirent populum ejus (Psal. 104. 25). Non im-
missum autem esset a Deo odium, nisi prius male
amassent. Quibus enim amicitia comparabat exitium,
iis odium erat occasio virtutis. lmo serva quoque et
subdita corpora smpe prepter peccatum insurrexere
in dominum. Vide enim Adam, cum nondum peccas-
set, bestias tamquam servas et obedientes habentem,
et eis tamquam servis nomina imponentem (Gen. 2.
19). Postquam autem aspectum peccato commacula-
vit, tunc bestia: eum non cognoscebant, et qua: serva:
erant ei , hostes evaserunt. Ae quemadmodum canis
qui in domo est, ei servit, qui eum alit, et eum timet
ac formidat, sed si eum repente viderit vultu fuligine
atrato vel personatum, aggreditur tamquam alienum,
et eum dilacerare tentat: ita etiam quamdiu Adam
purum servavit vultum, factum ad imaginem Dei,
bestiae ei ut serva: parebant : quando autem vultum
fodavit inobedientia, non agnoscentes dominum, tam-
quam alienum eum odio habebant. Servorum itaque
rebellio est peccatorum retributio. Justus erat Daniel,
et leones ejus agnoverunt dominium (Dan. 6. 22). Vi-
derunt eum non gustasse peceatum , et cum supplicii
(ιι) Locmn non reperio. Forte ex Eccli. 26. 5. seq.
animam obiectant.
