γ’. Ἔξεστι καὶ χωρὶς φωνῆς ψάλλειν, τῆς διανοίας
ἔνδον ⁴ι’γχούσης. Οὐ γάρ ἀνθρώποις ψάλλομεν, ἀλλὰ
Θεῷ τῷ δυναμένῳ καὶ καρδίας ἀκοῦσαι, καὶ εἰς τὰ
ἀπόρρητα τῆς διανοίας ἡμῶν εἰσελθεῖν. Καὶ ταῦτα
Παῦλος ἐνδεικνύμενος βοᾷ, λέγων· Αὐτὸ τὸ Πνεῦμα
ἐντυγχάνει ὑπὲρ ἡμῶν στεναγμοῖς ἀλαλήτοις. '0
δὲ ἐρευνῶν τὰς καρδίας, εἶδε τί τὸ φρόνημα τοῦ
Πνεύματος. ὅτι κατὰ Θεὸν ἐντυγχάνει ὑπὲρ ἁγίων.
Τοῦτο δὲ ἔλεγεν, οὐκ ἐπειδὴ τὸ Πνεῦμα ἐστέναξεν,
ἀλλ’ ἐπειδὴ οἱ πνευματικοὶ ἄνδρες, οἰ τὰ χαρίσματα
τοῦ Πνεύματος ἔχοντες, ὑπὲρ τῶν πλησίον εὐχόμενοι,
καὶ τὰς ἱκετηρίας ἀναφέροντες, μετὰ κατανύξεως καὶ
στεναγμῶν τοῦτο ἐποίουν. Τοῦτο καὶ ήμεῖς ποιῶμεν,
καὶ καθ’ ἑκάστην ἡμέραν ἐντυγχάνωμεν τῷ Θεῷ διά
τε ψαλμῶν καὶ εὐχῶν. Ἵνα δὲ μὴ τὰ ῥήματα μόνον
προσ-φέρωμεν, ἀλλά τὴν δύναμιν αὐτὴν εἰδῶμεν τῶν
ῥήσεων, φέρε, τὸ προοίμιον αὐτὸ τοῦ ψαλμοῦ είς μέ-
σον ἀγάγωμεν. Τί οὖν ἐστι τὸ προοίμιον; "Or τρόπον
ἐπιποθεῖ ἠ ἔλαφος ἐπὶ τὰς πηγὰς τῶν ὑδάτων, οῦ-
τως ἐπιποθεῖ ἡ ψυχή μου πρὸς σὲ, ό Θεός. Τοιοῦτον
τῶν ἐρώντων τὸ έθος, μὴ κατέχειν σιγῇ τὸν ἔρωτα,
ἀλλ’ εἰς τοὺς πλησίον ἐκφέρειν, καὶ λέγειν ὅτι φιλοῦσι.
θερμὸν γάρ τι πρᾶγμα τῆς ἀγάπης ή φύσις, καὶ
σιγῇ στέγειν αὐτήν οὐκ ἂν ἀνέχοιτο ή ψυχή. Διά
τοῦτο καὶ Παῦλος ἐλεγε Κορινθίοις φιλῶν· Τὸ στόμα
ἡμῶν ἀνέῳγε πρὸς ὑμᾶς, Κορίνθιοι⁸ τουτέστι, Στέ-
γειν καὶ σιγῇ κατέχειν τὴν ἀγάπην οὐ δύναμαι, ἀλλὰ
διὰ παντὸς ὑμᾶς, καὶ πανταχοῦ, καὶ ἐπὶ τῆς δια-
νοίας, καὶ ἐπὶ τῆς γλώττης περιφέρω. Οὕτω καὶ ό
μακάριος οὗτος φιλῶν τὸν Θεὸν, καὶ καιόμενος ἐν τῷ
φιλεῖν, οὐκ ἀνέχεται σιγᾷν, ἀλλὰ ποτέ μέν φησιν’
Ὃν τρόπον ἐπιποθεῐὴ ἔλαφος ἐπὶ τὰς πηγὰς τῶν
ὑδάτων, οὕτως ἐπιποθεῖ ἡ ψυχή μου πρὸς σὲ. ό
Θεός· ποτέ δέ· ’0 Θεὸς, ὀ Θεός μου, πρὸς σὲ ὅρθρίζω.
Ἐδίψησέ σε ἡ ψυχή μου, ὡς m' ἄϐατος καί άν-
υδρος καί ἔρημος α. Οῦτω γὰρ ἔτερος τῶν ἑρμηνευ-
τῶν εἶπεν. Ἐπειδὴ γάρ λόγῳ παραστῆσαι τὸν ἔρωτα
οὐκ ἰσχύει, περιέρχεται ζητῶν ὑπόδειγμα, ἵνα κᾶν
οὕτω τὸ φίλτρον ἡμῖν ἐνδείξηται, καὶ κοινωνοὺς
ποιήσῃ τοῦ ἔρωτος. Πειθώμεθα τοίνυν αὐτῷ, καὶ μά-
θωμεν οὕτως ἐ ρᾷν.
Καὶ μή μοι λεγέτω τις· Καὶ πῶς δύναμαι φιλεῖν
τὸν Θεὸν ὃν οὐ βλέπω; Καὶ γάρ πολλοὺς οὐχ ὀρῶν·
τες φιλοῦμεν, οἷον τοὺς ἐν ἀποδημίᾳ φίλους ὄντας
ἡμῖν, ἢ παῖδας καὶ πατέρας, ἢ συγγενεῖς καὶ οἰκείους·
καὶ οὐδὲν γίνεται κώλυμα ἐκ τοῦ μὴ όρᾷν, ἀλλ’ αὐτὸ
δὴ τοῦτο μάλιστα ἐκκαίειτὸ φίλτρον, αὔξει τὸν πόθον.
Διά τοῦτο καὶ περὶ Μωῦσέως λέγων ό Παῦλος, ὃτι κα-
ταλιπὼν θησαυροὺς, καὶ πλοῦτον, καὶ βασιλείας περι-
φάνειαν, καὶ τὴν ἀλλην ἃπασαν λαμπρότητα τήν ἐν
Αἰγύπτῳ, εἵλετο μετὰ τῶν Ἰουδαίων κακουχείσθαι·
εἶτα τήν αἰτίαν ἡμᾶς διδάσκων, ὅτι δή ταῦτα πάντα
ἐποίει διὰ τὸν Θεὸν, προσέθηκε· Τὸν γὰρ ἀόρατον
ὡς ὀρῶν ἐκαρτέρει. Οὐχ ὁρᾷς τὸν Θεὸν, ἀλλ’ [155]
ὁρᾷς τὰ δημιουργήματα, ὁρᾷς αὐτοῦ τά ἔργα, οὐρα-
νὸν, καὶ γῆν. καὶ θάλατταν. '0 δὲ φιλῶν, κᾶν ἔργον
ἴδη τοῦ φιλουμένου, κᾶν ὑπόδημα, κᾶν ἱμάτιον, κᾶν
ὁτιοῦν ἕτερον, διαθερμαίνεται. Οὐχ ὁρᾷς τὸν Θεὸν,
ἀλλ’ ὁρᾷς αὐτοῦ τοὺς οἰκέτας, τοὺς φίλους, τοὺς ἁγίους
ε In ediliuuibus τῶν 0' ἐπέταντοξκαὶ ὶκέκραγεν legitur.

’59
_ ³ Ὠς γῆ ἄϐατος... ἔρημος. Quis interpres ila verterit
Ignoralm
