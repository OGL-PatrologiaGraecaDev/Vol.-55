
τη PIUEFATIO 778
audierim, prorsus necessarium duxi me ab hoc labore in praesens abstinere; et modo silentio praeterire
gravissimas eas rationes quas hactenus me moverunt ut Quesnellianaa opinioni prorsus repugnarem.
Quarum nonnullas, etsi in hujus operis decursu leviter dumtaxat a me indicata: fuerint, alias tamen
graviores et urgentiores reticui, ne extra propositos mihi limites vagari viderer; satis interim habens,
sapiena aliorum judicium prastolari.
Gradum ergo faciamus ad illas dissertationes fucato colore ecclesiastica: traditionis et L80!)ti doc-
trinae illustrandae a Paschasio Quesnello conscriptas, quas inter principem locum, habet illa : De vita et
rebus gestis sancti Leonis Magni PP. Multis fraudibus enim, nugis atque commentis totam hanc disserta-
tionem et cateras subsequentes esse refertas, vix intelligere potuissem, si in illis percurrendis semper
ad ipsum Leoninum textum non provocassem, ut rerum veritatem inspicerem. At cum tanto artiﬁcio
ipse uti soleat, ut sensim lectores etiam probos et optimos in pravas suas opiniones pertrahere possit,
hosque multis praajudiciis imbuere, plurimum mihi laborandum fuisse praesens hoc opus indicabit. Vix
enim enarrare possum studium adhibitum in exaggeranda sua erga ὃ. Leonem et apostolicam sedem
devotione, animique pietate, quam testari se simulat ornata quadam oratione, vel in hujus laudes ex-
currendo, vel Leonina gesta atque statuta cum aliorum episcoporum doctrina, pietate, religione claris-
simorum operibus simul comparando; vel in medium interim adducendo quorumdam particularium
synodorum regulas quae ante Leonis aevum alicubi obtinuerunt, quibus subesse et insistere S. P. de-
buisse asseverat. Quid enim? Aliquando talem tantumque eruditionis apparatum ad suos lectores de-
lectandos construxit, sensim, susquedeque antiquas Ecclesiae res vertit, perturbavit, miscuit, ut ne vix
quidem appareant illioia quibus usus est ad prava sua systemata insinuanda atque firmanda; sibi forte
blandiendo, in sacris et ecclesiasticis rebus pertractandis, hominum ingenia, et dicendi arte, et philo-
sOpbicis conjecturis potius quam rerum veritate et rationum pondere persuaderi posse. Qualis autem
quantaque diligentia et animi attentio ne deciperer adhibenda mihi fuerit in perourrenda hac aliisque
Quesnelli dissertationibus, nemo facile potuerit intelligere, nisi ii forte qui in conscribendis eruditissi-
mis commentariis ad ecclesiasticas res pertinentibus, me praecesserunt. Quemadmodum novissime fac-
tum fuisse a cl. Viro Joanne Antonio Blanchi ii norunt qui ejusdem sex volumina de Ecclesia: potestate
aestimarunt. Is enim in familiaribus colloquiis inter nos habitis non semel testatus est alium num-
quam scriptorem legisse qui tot simulationibus et artiﬁciis uteretur printer Quesnellum. Quippe qui
cum aliquando se facile perstringi et jugulari posse persensit, statim quasi anguis elabitur , et, ex una
ad aliam vel plures quaestiones progrediens, vera incertis et a3quivocis admiscuit, et rursus falsa et
erronea dubiis et probabilibus interserit et implicat, ut ad sibi praefixum scopum perveniat. Non igitur
ad eliminanda e Leonis Operibus tot commenta, fallacias, atque nugas, et ad asserenda sedi apostolicae
sua legitima jura sufficere poterat illorum textum nudum et sincerum undequaque ab omnibus men-
dis, aaquivocis et falsis interpretationibus expurgatum exhibere, verum etiam opus erat ordinata me-
thodo quasdam exercitationes conscribere, quibus haud exiguum lumen Leoninis gestis, aposto-
licae sedisjuribus, et ecclesiastici regiminis formae et ordini afferre possemus. Nobis placuit in hac
parte imitari cl. virum marchionem Joannem Poleni, Matheseos et naturalis philosophiae in celeberrima
Patavina Academia professorem. Qui postquam Vitruvianos libros illustrandos assumpsit, cui nos quo-
que ea subsidia attulimus, quorum sua benignitate facit mentionem, ad sibi praefixum scopum perve-
nire non posse arbitratus est, nisi omnibus industria: nervis contenderet, et operam constitueret in
quibusdam Vitruvianis exercitationibus contexendis. Gravissimis autem de causis ad id consilii adduc-
tum fuisse, in suis praefationibus testatur. Sed et a similibus nos motos esse ii judicabunt, qui nostra:
mediocritati veniam dare volentes, bonum nostrum consilium magis quam insumptos labores probare
aut non improbare saltem dignabuntur.
In his ergo exercitationibus conscribendis occasionem maxime nacti sumus a quatuor praecipuis ha:-
resibua qua: a tempore quo S. Leo ad summum pontiﬁcatum fuit assumptus, ad vitae ipsius exi-
tum usque, catholica: religioni vim intulerunt, et Occidentem atque Orientem infestarunt. PrOpterea ut
suorum munerum partes impleret, et Christianam ﬁdem custodiret, omne studium et laborem eum
impendere oportuit ad sedandas saevissimas tempestates quae diabolico furore bacchante fidei exitium
promovebant, Christi imperium et Romanam Ecclesiam vexabant, de quibus omnibus eas victorias ipse
summus pontifex reportavit quas divo Petro hujusque successoribus Christus Dominusin Scripturis
promiserat. Harum haeresum prima fuit Manichaeorum, caeteris quidem antiquior, et forte pertinacior
facta, qua: quamvis in Africa multas clades sustinuisset, vehementior in Italia, et in ipsa Urbe potis-
simum grassabatur. Quamdam peculiarem judicii formam nostrum pontiﬁcem adhibuisse in Manichae-
orum nequitiis,sub catholicorum nomine delitescentium, detegendis, produnt huius orationes ad popu-
lum, et epistolae ad episcopos Italia; conscriptis. Cum ergo de hac haeresi verba fecit, clare indicavit
ejus originem, tempus, auctores, discipulos, dogmata, nefanda mysteria, et multa alia ad ejus incre-
mentum et propagationem pertinentia; simulque ipse S. pontifex multa sanctissima decreta edidit ad
horum hominum nequitiam deprehendendum, ritus abolendos, latebras sub quibus delitescere cona-
bantur inquirendas et retegendas; idcirco in bis similibusque aliis posse et debere priores meas exer-
citationes versari, non incongruum existimavi ; cum multa ex eodem S. Leone dicenda occurrant, qum
Pamoa. LV. 25
